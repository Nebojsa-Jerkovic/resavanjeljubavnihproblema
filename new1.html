<!DOCTYPE html>

<html>
<head>
     <title> Ljubavni problemi </title>
    <meta charset="UTF-8"/>
	<meta name="description" content="resavanje ljubanih problema"/>
	<meta name="keywords" content="ljubav, sazrevanje, mentalna snaga, stabilnost, unutrasnji mir, patnja, emocija"/>
	<meta name="author" content="Nebojsa Jerkovic"/>
	<meta name="viewport" content="width=device-width, initial-scale=1.0"/>

    <title>Druga stranica</title>
    <img src="5.jpg" width="1500px" height="150px"/>
	
    <a href="moj-sajt.html">Pocetna</a>
    <a href="new1.html">Duhovni mir</a> <a href="new2.html">Snaga</a>
	<a href="new3.html">Ljubav</a><a href="new4.html">Mudrost</a>
	<a href="new5.html">Vera</a>
	<a href="new6.html">Strpljenje</a><a href="new7.html">Sazrevanje</a>
	<a href="new8.html">Donosenje ispravnih odluka</a><a href="new9.html">Ozbiljna osoba</a>
	<a href="new10.html">Stvaranje stabilne porodice</a>
    
	
	<link rel="stylesheet" type="text/css" href="style2.css">
    <style>
	.slika-u-ravni{display:flex; align-items:center;
	}
	.slika-u-ravni h1{margin-right:1px;}
	.slika-u-ravni img {max-height:100%; margin-left:1px;margin-right:15px;}
	
	</style>
</head>
<body>
<br>
<br>







<div class="slika-u-ravni">
    <h1> Duhovni mir kao unutrasnji mir. </h1> 
	<img src="duhovnimir.jpg"; width="450px"><img src="mir.jpg"; width="450px">
	</div>
<br>



    <p> Unutrašnji mir je stanje koje dostižemo kada postignemo unutrašnji sklad želja, motiva, snaga, mogućnosti i aktivnosti da ostvarimo svoje potencijale, kao i kada smo u skladu sa svetom koji nas okružuje.


Ljudi se sve češće žale na uznemirenost, sve je više onih kojima ne polazi za rukom da pronađu unutrašnji mir. Siguran sam da delom organizacija života utiče na pojačan nemir kod ljudi, sistem u kojem živimo koji nas čini nesigurnima, zahteva mnogo ulaganja, a malo vremena za opuštanje, šalje poruke da se sreća postiže kroz konzumerstvo, dakle pogrešne poruke o sreći i blagostanju. Ipak, pored užurbanog trenda današnjice, pojedinim ljudima ipak polazi za rukom da dođu do duševnog, unutrašnjeg mira.

Šta takve ljude razlikuje od uznemirenih?
Naša emocionalna stabilnost jeste tokom razvoja zavisna od naše okoline, od toga da li su naši negovatelji uspeli da nas nauče da se umirimo. Međutim, kako razvoj odmiče, ta sposobnost bi trebalo da postane unutrašnja, da mir i sreću tražimo u sebi, da je doživljena kao unutarpsihička sposobnost samoregulacije.

Kod ljudi koji u detinjstvu nisu naučili da se sami umire, nisu od roditelja usvojili funkcije koje dovode do stabilnosti u emocijama, često vidimo pokušaje da se umire oslanjajući se na spoljašnje regulatore poput drugih ljudi, sredstava za umirenje, kupovine, ulepšavanja i sličnih obrazaca.

Tri su ključne odlike unutrašnjeg mira: sposobnost za samoregulaciju je primarna, a na nju se nadovezuju druge dve – posvećenost zadacima, aktivnostima, ljudima, delovima života koji su nama bitni i prihvatanje sveta, ljudi, sebe, ograničenja na koja ne možemo da utičemo, neizvesnosti, činjenice da nećemo uvek dobiti odgovor koji priželjkujemo ili da nećemo uvek dobiti rešenje koje nam se dopada.

Sposobnost za samoregulaciju znači da umemo da se oslonimo na sebe, da nam nisu neophodni zabavljači ili umiritelji, već da znamo kako da se sami zabavimo i umirimo, čak i onda kada naiđemo na ograničenja povodom kojih smo frustrirani ili se nađemo u situacijama oko kojih smo neodlučni, čak i kada nema dragih ljudi oko nas ili priželjkivanih odgovora i rešenja. Dakle, ova sposobnost je tesno vezana za prihvatanje delova života na koje ne možemo da utičemo. Dalje, tesno je vezana za sposobnost preusmeravanja pažnje i zainteresovanosti na delove života na koje možemo da utičemo, te posvećenost njima.

Unutrašnji mir sagledan iz ove perspektive zahteva dosta strpljenja, a znamo da je strpljenje danas nešto što nedostaje velikom broju ljudi. Ne možemo biti nestrpljivi i mirni. Strpljenje gradimo upravo kroz prihvatanje ograničenja i posvećenost delovima života na koje možemo da utičemo. Ako već nismo u stanju da strpljivo prihvatimo ograničenja, postoje brojne vežbe koje nam u tome mogu pomoći. Dakle, za unutrašnji mir potrebno je isprva uložiti izvestan napor, napor u stvaranje otpornosti na frustracije i mogućnosti da umemo sami da se zabavimo i opustimo.

Za početak, vežba „relaksacija“ omogućava nam da naučimo kako da se opustimo. Potom, „majndfulnes u svakodnevnom životu“ uči nas kako da se posvetimo. Kombinacijom ove dve jednostavne, ali moćne vežbe, korak po korak, gradimo unutrašnji mir.</p>

<br>
<br>
<br>
<br>
<br>






		 
</body>
</html>